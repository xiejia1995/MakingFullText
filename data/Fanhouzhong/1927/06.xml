    <div page="18">
籟沉寂，惟聞嫗宿比舍，齁齁然睡殊酣也。紅則結
束素妆，潛詣父若母厝棺處，拜且告曰：仇人已得，
報復可期。能生擒而致之官，上也。不則當手刃之，
剖心瀝血，用奠慈魂。兒依嫗居，事發恐累嫗。兒將
去而之他。父乎母乎其拭目以俟兒之復仇也。汍
瀾久之。返便理行装，行装殊簡。一身以外無長物。
所有但四時衣著而已。此則居石室三年，白衣老
尼為之製備者也。紅則以孝服為衷而被青衣於
外，裹黑帕於首。則儼然一鄉里姑娘矣。餘服則包
而舉之。將行，而嫗鼾聲猶喧於比舍。念正大佳。告
而行，嫗必阻。正合乘嫗熟睡而行。遂三拜嫗於寢
門外而行。比出門而大躊躇，念將安適。雖入山藏
林，随地可以棲止，而寒亦不愁無衣，然而不名一
錢，安所得食？仍丏耶？然吾今飾村女矣。即易丏服，
彼刀鋪主人及彼婦，亦既識吾面目。則吾蹤跡殊
不方便。紅X籌久之，乃去數十里外荒村中，投一
蘭若。請於比邱尼，求為香火傭。初，紅從石室歸省
時，月夜道經此，聞有女子呼救聲。登垣抗窺之一少
尼裸縛庭樹，二男子逼之急。殆將肆輕薄也。紅飛
劍斬之踴而下，釋尼縛。老尼瑟縮下殿，驚且拜。紅
略問訊，老尼聾而少尼訥。二尼以外更無人。試登
殿一随喜，則禪房繚曲可愛，便留一宿。詰朝遂
行。兹紅因往投止，二尼優禮之。紅心乃夷，則獨宿
一室。夜恆出入靡定，弗令二尼覺也。
彼嫗者，翌日起，殊駭紅之失蹤。念豈起居不適耶？
曷為不辭而去也？突兀而來，飄忽而去。其詼奇正
亦不減白衣老尼耳。遂與東西鄰瑣瑣述紅近狀，
並言前此數日，紅恆易服作丏婦。吾曰，嘻，姑娘何
    </div>
    <div page="19">
為？吾家雖盤飱無兼味，也當令姑娘果腹。姑娘豈
欲丏而食耶？紅第曰：非也。兒之為丏，非以食而丏
也。然紅畢竟曷而為丏？迄不吾告。此亦大可異矣。
鄰人曰然，是誠異甚。易服作丏婦，奇；忽然不辭而
去，更奇。著者曰：嫗以為異而告之鄰，鄰以為異而
告之人。於是刀鋪主人有所間矣，恍然於夜所縛
之丏婦即紅兒，紅兒即為所構陷之獄中人之女。
女何足懼？懼其從白衣老尼之石室中歸耳，懼其
來意弗善，志在復仇耳。刀鋪主人於是遂舉家遷
避。乙之父聞之，則亦懼而遷避。噫嘻，仇人知所戒
備矣，仇人高飛遠走矣。紅將奈何，紅將奈何。

第四章  刀鋪中之劍花血雨

虎而冠者乙父，亦既高飛遠走，引避仇家。於時刀
鋪主人，連類而有鶴唳風聲之恐。遂於月黑之夕，
挾其外嬖商嫠。比翼而颺，不知所往。然其颺也，為
計殊暫。蓋其肆業若家口，安土重遷，悉仍其舊也。
而其刀鋪迥不尋常。閲者曾讀施耐庵水滸者，當
知梁山泊裏羣雄，有眼目酒店之設置。此刀鋪者，
亦其類耳。豫故多強暴，藏於山者盜，混於市者匪。
刀鋪主人故無賴，遂乃聲應氣求，通款於匪。匪則
利用其鋪以為眼目。有事則集謀於斯，有得則朋
分於斯。視其鋪外僅斗室耳。初不知斗室以内，別
有天地。殊深廣有容，有密室，有複壁，有地窟，有機
械奇巧之牖戶。為時靡論晝夜。芙蓉有城，樗蒲有
局，男女雜遝，厥會無遮。入彀者爛額焦頭，垂鈞者
皆大歡喜。個中人之藏垢納污，作奸犯科，視彼白
    </div>
    <div page="20">
衣老尼曩所擒治之十兄弟黨，蓋尤不可逭也。
刀鋪主人者毛姓，名阿八，非行八，盖以八月生耳。
少小亦嘗讀書，便以小勇欺羣兒。塾師雖施以教
刑，不悛焉。讀一年，遂輟讀而習冶工。入兩間東倒
西歪之屋，做一個千錘百鍊之身。瀕行，請於塾師
而為之字。師曰諾。則字阿八曰士介。士介者，介士
也。師以阿八猛惡非善類，居恆目之為蟹。緣蟹有
八跪，且以横行介士稱。終竟以此為阿八字。阿八
何知，欣然遂去。塾師竊歎曰吁，看汝横行到幾時。
著者曰：允哉。塾師所見良不謬。阿八自為冶工，人
格蓋益墮落矣。冶雖贱工，生涯殊不惡。營此者往
往世其業。阿八所師事之冶工者劉姓，業五世矣。
劉亦無行。其妻取不以正。夫妻之年，殊不相若。劉
已四十許，婦則二十許耳。婦故不貞，身既歸劉，意
則弗屬。往往有外遇。劉元配生女一，年弱於後母
者五齡而已。母也不母，女也不女，相與同流合污，
沆瀣一氣。是女也，論交於生張熟魏之間，竟為阿
八首屈一指。而阿八則得隴望蜀，寖假而染指及
於劉婦。劉嗜博，恆外宿作長夜之戰。絕不知有中
冓之醜。久之，女告八曰，妾有身矣，奈何。八以謀諸
婦。婦遂為八作說客，慫劉贅八為婿。八於是乎大
遂。夜深人静之時，仍得以一杯之羹，分諸泰水。已
而劉死無子，因以贅婿阿八為子。旋劉婦染恶疾，
叫號而斃。至是而劉之產業，阿八唾手而得之矣。
劉女既歸阿八，積久而意漸弗屬。阿八好色，往往
外宿於三椽兩舍賣笑人家。既得巨腹賈妻，即吾
書所謂商嫠者。於是其千頭萬緒之野歡，暫以商
嫠為歸壑。迨挾以偕亡也。其肆操業若出納，悉委
    </div>
    <div page="21">
    
之劉女羽黨之延攬。若款洽悉以委諸心腹冶工
張矮子。若煙若博若皆大歡喜之一一銷金窟，一
仍其舊。而俾友劉女暨張矮子料理而操縱之。嘻，阿
八真乃慣慣。彼安知張矮子者，何嘗是己心腹。乃
其牀頭人劉女之心腹耳。劉女故嘗一趁阿八外
宿之夕，捨其慈悲色身，普度居留或往來鋪中之
一一善男子。而與張矮子之歡喜緣尤固，结而不
可解。迨八既挾商嫠宵遁而後。劉女牀笫之寵，張
矮子儼然取八而代之矣。傳曰：舍出耕田，人亦耘
其田，阿八之謂矣。然世之荒傖淫亂如阿八者，吾
不知其凡幾。則其食報亦必如阿八而後已，奈之
何其不省也。
紅侠微聞刀鋪主人罪恶史，色然而唾曰咄，即此
亦已罪不容誅。此等人，要凡吾道（吾道諒指行
俠任義而X）之所深惡痛疾。吾苟貸彼一死，負
我實劍多矣。況其人又爲我不共藏天之仇哉。雖
然吾殺彼亦易耳，惟正未可XX置彼於死。是令
虎而冠者，且又益有所戒備。XX密而弋獲更難
也。為復仇尋乙父，尤不可逭。吾當先覓乙父而得
之。若乃阿八，今姑任其免脱。正不必求之過急耳
然紅俠轉一念而猛省曰否，吾之私仇固當復。彼
之公罪不更當誅耶？阿八今雖免脫，而其出没於
刀鋪之一一人或為淫亂男女，或為類似盗跖之
匪人。凡此皆當殺卻。吾無所聞，吾無所知，則亦已
耳。亦既聞而知之，便當了此一重公案。否則多養
一日之癮，即多遺一日之患。世亦何貴乎？有吾輩
哉。劍乎劍乎，吾將用汝矣。阿八阿八，吾先搗汝巢
穴，去汝羽翼。終乃蹤跡得汝，與彼虎而冠之乙父
    </div>