<div issue="1927-04">
    <div page="16">
遺書若父母而與之約，期以三年，送汝歸省。今乃
弗克踐，則非吾所料也。因復泣，紅亦泣。平居戴尼
德，亦既感激莫名，而忍見其死耶。則梗且咽而呼
曰：母遂棄兒乎？嗟乎！雲山莽莽家何在！尼更揮涕
而語紅以鄉關道里甚詳。紅忽猛省作雀躍曰：母
故知醫，且肘後不有生死肉骨丹耶？母胡為不自
藥？藥當霍然矣。尼日不然。天年盡，藥何能為？苟可
以不死者，予何樂而待弊？方將偕汝下山，相與剷
削人間不平事。今已矣，願汝善繼我志。吾平居佩
雙劍，其静也如潜蛟，其動也如生龍。今以遺若，若
其佩之。於以锄奸邪，除强暴，為人排難解紛，了恩
怨，毋辱沒此劍也。尼於是把劍與訣曰：劍乎劍乎，
汝從吾者垂五十年，吾行侠天涯，多所倚仗汝，固
大有造於我也。吾今將與汝别，幸汝善視新主人
紅。指揮如意，選退無乖，一如從我時也。因泣數行
下。已乃授劍紅，紅拜而受之。尼遂不復言。瞑若睡
去。夜半，突一躍大呼曰：紅，吾别矣，遂逝。尼所臥牀，
鐵也。尼一躍時，伸足觸欄立折。紅伏尸哭方慟，盗
有銜尼者，適以其時至，方緣壁窺牖伺動靜。乘紅
慟哭，躍而入。初意但戮尼尸，入乃驚紅豔，則舍尸
而戲紅。自後擁之，紅駭且怒，燕叱一聲而抗。手力
劈盗肱，盗肱立縮，遂奮鬬室中。盜亦殊能，雖败猶
猛進，急切奪得一劍，益不易制。紅乃運内功以制
之，盗遂懾服。：予聞之武俠家言，内功以柔，外功以
剛。柔者以氣使，剛者以力使。氣之勇，乃十百倍於
力之勇。以紅之柔，克盗之剛，此盗之所以一败塗
地也。紅乃鞠盗曰：咄汝狗，若奚為者？盗年事可三
十許，而貌獰恶。自言吾祖死於尼，吾父死於尼，吾
    </div>
    <div page="17">
來復仇耳。紅曰：咄嗟，然則若非所謂飛天猴者耶？
尼故嘗語吾，若祖盜也，而多戕賊無辜，故殺。若父
盗也，而傾同類污清白婦人女子，故殺。殺常其罪
也。而何仇之云？復殺，既不以私怨，抑又何仇之可
言？若乃以復仇為言，謬矣。若欲復若仇矣，然则彼
無辜而被戕於若祖。彼同類而被害於若父者，暨
彼清白婦人女子之被辱者，厥仇又將誰復耶？咄
嗟休矣。若亦盗而淫者也。吾今弗若逭。遂揮劍誅
之，割其元。雜紙錢麥飯，奠尼面告曰：義母，義女紅
兒當志母所志，行母所行，不負母，亦不負劍也。義
母鑒之。飛天猴之元在是，亦足爲紅兒行俠仗義
之第一功。否然而白衣老尼長眠於牀，一瞑不視
矣。紅乃拜且哭。如其遺命，即牀爲棺即室爲槨。徘
徊久之，掩涕而舍長眠老尼。出於石室。既出，壅牖
而封之，飄忽出山，歸省其父母。然而紅之父母不
可得而省矣。
第三章  哀哀父母
紅兒歸矣，紅兒歸矣。歸則城郭如故，門庭已非。别
有人焉盧。其廬而少長都不相識。紅兒駭然，聊且
向之問信。其人曰：嘻！舊日主人已皆下世。紅遂失
聲哭。一慟而絕。衆各駭然，扶拍而灌救之。良久乃
甦，更宛轉悲啼曰：哀哀父母，兒歸晚矣。衆遂刮目
曰：嘻！紅姑娘無恙，胡不早歸。可知倚閭人望眼穿
而卒不相見也。於是紅兒益哀號。四鄰聞聲，集熟
視紅。豐而艷，相識而幾不相識矣。則羣喙紛呶。勸
且輟哭。輟哭，則争詢白衣老尼果何如人。仙耶？狐
耶？此殊不諒紅。紅急欲叩雙老人之死狀，抑又何
    </div>
    <div page="18">
以並亡其家X。何暇答羣XXX之問者。
鄰人之言曰，溯自姑娘去XXXX壽閭望切X
曹時日相晤。每得見其淚XX蓋老尼一封書
到之時。媼已眸子X矣。尊翁得尼書，悲喜交集。X
持讀媼前。加以慰藉。而媼則猶在疑信。聞且益馳
繫於姑娘。既髣髴信姑娘無恙，而思轉深望轉。殷
以爲即尼言而信。遙遙三載，盼得人歸詎不渴。想
殺人！矧尼言不必可信。三年之約又不可必其踐
乎。用是，彌復咄咄書空。劇感爬搔不著之苦。即此
已足愁損。不意老夫妻閉門相守，而不测之禍，更
從天上來也。紅聞鄰人言然，益感母慈而悲其意。
淚執瀾不已，哭復失聲。良久，復叩其鄰曰何如。鄰
人具以告。
紅之父既以課徒為業者有年矣。徒中有甲若乙
者不相能。乙之X虎而X者也。而紅之父則未審。
一日爲假期，乙X甲於X，詈之申申。語涉甲母，誣
X不可X。甲憤甚，還詬之。乙呼集童而無賴者，攢
侮甲。裂其衣，碎其顱，譁笑如鳥獸散。甲掩創啼面
而歸。其母嫠也，撫兹藐孤，相依爲命。覩兒流血被
面。驚面顫，急爲裹創。兒且哭且告。母惜兒而自痛
轉呵拍兒而慰之曰：果若言信者，明目可將予命，
訴之師，而求直焉。然兒殆以受驚劇，是夜寒疾作，
詰朝不能興。而乙兒事過而中餒，明日殊不敢入
塾，則避匿而嬉。如是者累日，而甲兒猶病也。母倩
人告於師，師恍然於甲之不至以疾，乙之不至以
懼。躬往乙居覘之。其父見，父初不悉兒所爲，盖乙
於甲之創也諱，並於連日之避不入塾也亦諱。朝
而出，暮而歸，一如平居上學狀。然其父固溺愛不
    </div>
    <div page="19">
明者也。聞先生告語云云，輒疑先生左袒甲，冷然
曰：個些細故，乃勞玉趾臨門，先生且歸，容縛兒而
就戮於先生何如？紅之父怒而退。適遇乙於歸途，
怒乃益。逢則捉以返塾，数其罪而責之痛。乙歸，示
創於父而號泣，父則頓足而詈曰：師威猖獗哉。遂
往問於罪於紅之父且出X語，謂若左袒甲也亦
宜暱其母，安得不袒其子哉？紅之父素持正，聞此
讕言，又奚能忍？矧乙父咆哮噪聒，四鄰環而觀者
如堵。乙父當衆衊之，紅之父乃更怒不可遏。則一
鼓作氣，直前批乙父頰。乙父遂彪怒而虎躍力捽
紅之父於地，拳足紛乘。迨衆爲之緩頰解圍，則已
呻楚欲絕。由是臥病。被創既劇，益以氣急敗壞，憤
火中燒。其勢殆不可藥。臥三月而得復起者，猶幸
耳。幸也，乃其大不幸也。
时則令是邑者某，方當履新之初，執法治民頗風
厲。好微行而察民隱。微聞乙父平昔横行狀，暨袒
子毆師事，遂逮之案，笞而釋之。乙父怙惡不自省，
而遷怒於紅父。聞其未死，切齒而咒曰：會見汝終
敗吾手，家破人亡耳。吾被官刑以創汝故，而吾所
以創汝者，以汝當衆辱吾故。（指批頰也）汝責吾
子，復批吾頰，兹更假手於官而笞吾。汝謂吾易與
耶？教汝且看……乙父故無賴，亦既蓄志尋仇，殺
機當起伏胸中。計必得當以報。谋之諸無賴，或進
借刀毅人之計。計定，越五日而禍發。時則邑西鄙
之郵亭下，行人有黑夜見殺於盗者。亭長鳴之官，
官馳視尸，得兇器屍旁。器為嶄新之厨刀。鐫字於
背曰：某某刀铺造。而别有文曰：某某記。驗尸，則飲
刃五。一在項，一在額，一自鼻斜劈而下及於唇。又
    </div>
