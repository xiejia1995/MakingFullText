<div issue="1927-03">
    <div page="14">
        女侠红绣鞋传
        方擁女俘作香夢。尼叩扉直呼其名。丹蚣驚起。拔
        關出。突飲刃而仆。尼則梟其首於村樹之上。裂其
        衣之幅。染指於血而書曰。『是乃淫盜。合當殺却。
        衣白衣之老尼示。』尼留書告紅曰去去便來者。
        蓋即了此一二勾當也。丹蚣既就戮。同黨九兄弟
        者大悚。不識衣白衣之老尼果何許人。度必具好
        身手者也。或遂蟄伏不敢出。或切齒作申申詈。或
        盛設備以待。待所謂白衣老尼者。一夕復一夕。而
        竟不至。異哉。尼豈誅其一而遺其九耶。不然。蓋紅
        兒復病矣。尼曰：以汝巽弱，直類一朵嬌花，不禁風
        雨。吾有健身丸在，日服其一，當奏奇效。迨覺骨節
        暴張而酸酸作楚者，可與語煆煉矣。紅有難色，謂
        果骨節暴張。則裙下纖纖者，不將苗條如船樣耶。
        毋乃醜絕。尼笑曰毋慮。若既愛蓮，當仍若蓮花。若試
        視吾裙下，蓋亦猶是蓮耳，幾曾弛厥縛者，身之煆
        煉自煆煉，趺之約束自約束。若真獃矣。骨節暴張
        者亦僅耳。信如若言，蓮武一鉤，能丕變而爲圓膚
        六寸，於趾亦既若此，於身不將引伸而成丈六金
        剛耶。骨節之張，奚至於此。於是紅亦粲然遂日進
        丸如尼教，厥效果亦如尼言。性遂好動，身亦弗復
        病。而尼曰未也，尚有壯膽丸在，俾汝吞之，日一丸
        及旬。若當弗復嬌怯怯怕殺人矣。（殺人二字連
        言見殺人而害怕也。）紅曰諾，進十九而試之。果
        然以爲殺人不啻割雞耳，了無可畏。非第殺人然，
        舉凡平日以為可畏者，及今思之，一無可畏矣。尼
        曰可矣，吾語汝以武，以汝足纖。行則搖搖如風柳，
        即小立亦艱耳，是宜首練汝足。來來，吾導汝至一
        處。尼遂趨石室之右壁，掇一巨石而轉之，則豁然
    </div>
    <div page="15">
        開朗，别有一石室在焉。尼曰此為練身房，物物具
        備。指室之東隅曰：植於地者謂之樁。試觀之，鉅細
        不一其類。汝試擇其最鉅者二，端立其上。此承以
        趾，彼承以踵，如是左右更迭，然此第二步也。立樁
        第一步，第集力趾踵兩間耳。（即脚底之中部也）
        立而倦則蹲，蹲而倦則復立。如是往復而至忍無
        可忍時，乃輟而息耳。迨汝立也而能自辰迄午堅
        持不懈者，則取次而及樁之細者。既造乎極，則功
        之成者三而一矣。進而左右更迭以一足立。一足
        立也而能持久，則功之成者三而二矣。紅習之凡
        六閲月，能一足立矣。尼則具去諸樁，獨留劇細者
        二，則懸沙囊一。當其前衝，囑曰：汝試立於樁而擊
        囊。始也輕之，俾微動。漸乃奮擊之，俾大動。能立定
        脚根，不為所勤者，汝可以請益矣。紅兒亦既能之，
        遂請益。尼則益囊一，並前囊而當前衝。命紅握左
        拳蟹右囊，而以右拳擊左囊。一來一往，由徐而疾。
        進而囊之當前而懸囊者高下凡四。擊而禦之，亦既
        從容不迫。更進而懸囊於左右兩偏。時則當之者
        三面受敵，手不停揮矣。終且懸囊於後。俾同時左
        顧右盼，瞻前顧後而繫之。不足，更進而於左於右。
        復益囊而二之，更益而四之。時則楚歌四面，恍入
        重圍。紅習之又六閱月，乃能應接綽有餘裕，百密
        而無一疏。尼撫而勞之曰：可矣。樁工之成者半矣。
        站樁工竟，更须走樁。其走也，步法由徐而疾，身量
        由輕而重。能擔水而跑樁者，厥工斯大成矣。紅習
        之又久，卒底於大成。則又向尼請益。尼曰诺。吾將
        授汝以技擊。紅則晨夕習技擊。尼曰：更將有以輕
        若身。紅曰何如。尼則出藥浸之鉛如千枚。俾紅傅
    </div>
    <div page="16">
        於脛，纏於腰，而以次增益其重。入夜則令倒懸雙
        股寢。如是者久之，凡撞擊騰躍騎射諸技，紅遂無
        不能矣。方紅體膚煆煉之初，狀貌益形尩瘠。四體
        百骸，亦甚矣憊。迨煆煉久之，而飯健進，而貌茁壯，
        而力虎虎，而肌木弗木弗感痛癢。尼曰：紅兒識之，
        外功之煆煉成矣。兹可進而習内功。則若何趺坐，
        若何調息，若何吐納，俾一一身體而力行之，最後
        乃授以仙乎仙乎之劍術。而紅相從於石室中者，
        為時且三年矣。
        初，尼以紅兒病，暫置虎黨餘凶於度外。比其餘凶
        之戒備疏，渾相忘。而紅痊矣，而尼出矣。尼殊能，竟
        於一夕之間，四出奔波，生擒虎之兄弟無遺。藥以
        蒙之，索以貫之，累累然擔而行。行行至一處，安插
        已，勾當已。歸入石室臥，語紅曰：予今夕憊矣，雖然
        亦大快事。其明日某縣令某，起自衙齋，盥沐已，坐，
        展覽案牘。中間突現一封書，封面大書速了却速
        了却者無算，隻字不及其他。驗之，函封甚固，則大
        詫，急展閱之，其文曰：
            汝其聾耶？抑聞之而力不逮耶？汝所轄境有人
            而虎者如千人！一渠魁，十羽翼，其尤甚者也，很
            而淫。四出盜掠婦女，或污或死或鬻，作孽真不
            可活矣。予雲游過此，適有見聞，亦既怒拔龍淵。
            誅其渠魁，並斬一羽。猶恐餘黨未殲，遺養癕之
            患。敬為縣合生擒彼黨所謂兄弟者九，於昨夜
            人定後，一一豕縛而投之狱矣。縣令其取而鞠
            之，與衆共棄之市，不速殺却者，汝慎之。尼將乘
            夜取汝倂彼九人者而騈戮之。白衣老尼示。
        縣令閱書殊震駭，叱左右，詰所自来，則皆茫然。瞠
    </div>
    <div page="17">
        目結舌而已。令益驚，即馳輿往按狱。值狱卒於途，
        倉皇白輿前，謂狱空囹第某號，頃間忽發人聲，赫
        然凡九男子，縶而相牵連，不知奚自來也。令急囑
        曰：此自有故，慎緘汝口，勿為外人道。令既詣，則飛
        召城守，以兵臨狱。取九人者至署，密訊之。廉得其
        狀，亟如尼言。悉棄之市。官中人争相駭怪，終竟洩
        其事於外。於是婦孺皆知風塵中有所謂白衣尼
        者。從而髣髴影響，想像其為人，而以為渺不可覩。
        又安知彼老尼者，是日乃易衣而緇。當九兄弟駢
        斬之時，方雜衆中而袖手觀也。
        白衣老尼果何如人歟？即母視之者如紅，亦不詳
        其姓字，遑論家世。第知老尼殆劍俠，而復嫻雅能
        文，居恆對坐石室中，陳箧發書，與紅共觀。賞其書
        類皆詼奇可喜，所言不離乎義侠者近是。間亦能
        作小詩，亦至奇雋。紅自從尼居石室，恆結束如江
        湖賣解女郎。惟裙下雙鉤，厥鞋一仍其紅，未嘗變
        易他色。尼哂曰：是何為者？紅曰：紅之所以名紅者，
        蓋在斯矣。尼曰善。紅繡鞋，頑豔也。因戲之曰：紅椒
        一搦，我見猶憐。他年蹴遍江湖，不知若個兒郎消
        受得。紅慍曰：胡相戲也。尼正色曰不然，男女居室，
        人之大倫，汝豈終願為漆室女耶？吾脱能及身為
        汝擇一佳壻，滋樂耳。因泣下。尼蓋耄矣，行將就木，
        是以悲耳。紅知其意，則亦泫然。未幾而尼頹然而
        病。度旦夕將死，感慨語紅曰：予行將與汝訣，可即
        石室以為槨，封穴而葬吾。吾死，汝可行矣。吾所能
        者，汝既無不能之。資以行俠仗義江湖間，汝當勝
        任而愉快也。然汝好自為之，四海之内，安知不更
        有能者。慎毋暴汝氣而鹵莽從事。若初來此，吾嘗
    </div>
    <div page="18">
    </div>    



